Iga(!) üliõpilane kirjutab iga(!) päev kokkuvõtte oma päevast. Isiklikku osa kirjutamist ei delgeerita kellelegi 
teisele. Lisaks vastutab keegi meeskonnast ühispäeviku pidamise eest, kus kajastub meeskonna koostöö, ühised saavutused jne.
See ei pea olema meeskonna juht.

Mida blogida?
-------------
Iga päeva lõpus kirjutab igaüks enda kohta päevikusse päeva peamise sündmuse, avastuse, kogemuse, nurjumise,..
koos mõttega, mida ta sellest õppis (vt eespool Kolbi mudelit).
See võib hõlmata:




Esmaspäev 09.06.2025 -- sissejuhatus
Arenduse osa:
Algne plaan oli õppida selgeks react ja teha siiani valminud js ja html failid sellega vastavalt ümber. 
See paraku osutus liiga keeruliseks ning seega langetasime otsuse, et see jääb mõneks teiseks projektiks, 
et mitte liigselt aega kulutada.Hakkasime siis tegelema hoopis front-end ja back-end ühendustele. See 
osutus arvatust oluliselt keerulisemaks ja võttis pea terve ülejäänud päeva.
Õppisin:
- dockerit kasutama
- looma andmebaasi ühendusi vastavalt kontekstile (mingil määral)
- natuke reacti, kuid mitte piisavalt, et kasutada

Meeskonnas toimetamisest:
Kui algne plaan oli minna siianiselt javaScriptilt üle reactile siis kuna neli viiest meeskonnaliikmest 
seda varasemalt õppinud polnud langetasime ühiselt otsuse,et see on siiski liiga keeruline ning jääme ikkagi
algse plaani juurde. Arutatud sai igasuguseid asju ning koos ehitasime ka andmebaasi ning tegelesime selle 
ühendusega (lõpuks sai suure vaevaga sisselogimise ühendus enam-vähem loodud, juhhuuu!). 

Rollid:
Merili oli kindlalt edasi meeskonna juhi positsioonis ja nagu arvata jaotusime üsna kiirelt suundade järgi 
frontendi ja backendi poolteks. Ühed tegelesid siis vastavalt loodud html koodide ühendamise jms-ga ning 
teised andmebaasiehituse ja ühendamisega.

Kliendisuhtlust:
Merili saatis kliendile ühe kirja selle osas, et jääb siis plaan anda lõpus üle kood ja nad tegelevad domeeni jms-ga ise.

Tööharjumused ja nende muutumine:
- Hetkel veel vara harjumusi hinnata, palju öelda ei oska... Lisette jäi harjumuspäraselt hiljaks ja suhtles 
natuke vähe, tema tegevuste osas on teistel meil veidi segadust. 



Teisipäev 10.06.2025 -- Ühenduste üritused
Arenduse osa:
Eesmärk oli võimalikult palju andmebaasiühendusi toimima saada, eelkõige login, createAccount ja paroolivahetus. 
Paroolivahetuse otsustasime muuta hoopis admin-lehe teemaks, kus siis vastavalt adminkonto saab kõiki kontosid
hallata. Selle disain sai samuti valmis tehtud, kuid veel mitte teistega ühendatud.Palju sai ümber tehtud ka 
failihaldust ning sellele vastavalt erroreid lahendatud. Ettevalmistused said tehtud veel paari andmebaasiühenduse 
reaalseks töötamiseks, kuigi lõpuni valmis need veel ei saanud. Samuti sai Lisette tehtud frontend osa tehtud 
ümber, sest kuigi kokku oli lepitud js+html kasutus ning reacti kasutamist vaid kaalutud, siis Lisette oli siiski
teinud oma osa kasutades reacti ning tema enda puudumisel tuli meil teistel välja nuputada, kuidas see js+html 
formaati ümber korraldada.

Meeskonnas toimetamisest:
Meeskonnatöö oli tihe ja sujuv, kui välja arvata Lisette puudumine ning temaga suhtluse põhimõtteliselt puudumine. 
Tööjaotus oli sujuv ja muutus/kujunes sellele vastavalt, kui kaua kellelgi mingi asjaga aega läks vms. Tunda oli 
puudust backendi osa tööjõust, sest meie lisajõud Sven tundub olevat ainus, kes tegelikult aru saab ja oskab seda 
teha-korraldada ning tööd on ühe inimese jaoks üsna palju. Ma üritan ise ka vaikselt mingeid asju õppida ja mõnest 
asjast saan ka juba veidi rohkem aru, aga kaugel sellest, et oskaksin samal tasemel ühendusi ehitada vms nagu Sven.

Rollid:
Merili haldas toimuvat ja seadis eesmärke, teadis alati, kes mida teeb ja kuidas asjad on korraldatud, kõik peale
backendi. Backendi "liider" on meil selgelt Sven, sest Lisette, kes algselt pidi rohkem mingeid asju tegema ei 
ilmunud täna isegi mitte kohale ja isegi kui oleks siis ei mina ega tema ei oska reaalselt tegelikult Sveni aidata 
ja neid ühendusi korraldada, sest oleme õppinud andmebaase kasutama vaid veidi sügisel ning mitte piisavalt, et 
sellest praegu piisaks. 
Merili, Age ja Sophia tegelesid frontendi asjadega ning vahepeal üritasid minu abiga ka natuke andmbaasiühendusi 
korda saada. Sven tegeles põhiliselt andmebaaside ja ühendustega ning mina aitasin nii palju kui oskasin, leidsin 
vigu ja ehitasin/parandasin js-koodi poolseid ühendusi.

Kliendisuhtlust:
täna ei toimunud

Tööharjumused ja nende muutumine:
Lisette hilinemisest sai kohale mitte tulemine ning tundub, et tema ebausaldusväärsus saab paraku üha tüüpilisemaks. 
Teiste osas oli muu eilsele sarnane -- suuremate errorite puhul küsimused Svenile, kui ikka ise hakkama ei saa üldse; 
ülesannetejaotus, jätkuvalt veidi segadust dockeriga ja nii palju git commite, et sealt ei leia enam küll varsti edasi.
