# Kringel_Paevik
siia hakkavad ilmuma meie päeviku sissekanded :)

## Veebruar Merili
10.veebruaril toimus interaktsioonidisaini praktikum, kus keskendusime oma projekti algfaasi ülesannetele, sealhulgas probleemi defineerimisele ja esialgse disainiidee sõnastamisele. Praktikumi alguses panime paika probleemi kirjeldava sissejuhatuse, kus sõnastasime, mis on meie disainiväljakutse, milline võiks olla võimalik lahendus ning millised olid tellija esialgsed soovid ja ootused. Eesmärk on luua kasutajasõbralik süsteem, mis lahendab kindla sihtrühma probleeme läbi funktsionaalse ja intuitiivse disaini.

Meeskonnatöö toimis sujuvalt – rollid jaotati selgelt ning igaüks vastutas oma osa eest. Alustasime konkurentsianalüüsiga, mille jaoks valisime välja viis konkureerivat lahendust ja jagasime need liikmete vahel analüüsimiseks. Iga tiimiliige uuris ühte konkreetset rakendust, võrreldes selle funktsionaalsust, kasutajakogemust ja kujunduspõhimõtteid. Koostöös kogusime info kokku ja koondasime tulemused ühisesse tabelisse. See aitas mõista, kuidas meie lahendus võiks teistest eristuda ja milliseid aspekte tasub vältida või edasi arendada.

Sõnastasime esialgse disainiidee, mis põhines varasemal uurimistööl ning analüüsil. Samuti toimus esmane kontakt tellijaga – edastasime oma algse idee ning avaldasime soovi korraldada näost näkku kohtumine. Tellijalt palusime ka ligipääsu varasemale vormile, mis võimaldaks meil süsteemi paremini mõista.

Koosolekul, mis toimus 10. veebruaril, leppisime kokku tööjaotuse infosüsteemide kodutööks ning arutasime lähiaja tähtsamaid ülesandeid. Tuli täita interaktsioonidisaini konkurentsianalüüsi tabel ning koostada võrreldava rakenduse profiil koos tulemustega hiljemalt reedeks, 14. veebruariks. Samuti pidid kõik meeskonnaliikmed 12. veebruariks lõpetama oma osa infosüsteemide kodutööst ja osalema sissejuhataval loengul. Kodutöö tuli lõpuni viimistleda ja laadida Moodle keskkonda.

Samuti vaatasime ette järgmisse nädalasse (17.–23. veebruar). Planeerisime üle vaadata ja täiendada konkurentsianalüüsi, lõpetada oma osa kontekstiskeemist ja valmistuda kliendikohtumiseks. Koostasime nimekirja küsimustest ja arutelupunktidest, mida klientidega arutada.

Meeskonna sisene suhtlus toimis hästi – kõik panustasid aktiivselt ning leidsime ühiselt aega ka 19. veebruari hommikuseks koosolekuks, kus arutasime enne loengut kliendiga kohtumise sisu. Samal päeval toimus praktikumis protsesside kirjeldamine ning saime ka õppejõult tagasisidet tehtud tööde kohta. Kohtumine kliendiga toimus kell 14.00 Mare maja teadusköögis ning selle dokumenteerimise võtsid enda peale Age ja Triinu.


### Kokkuvõte kliendiga kohtumisest 19.02.2025
Kliendid kirjeldasid, kuidas 2024. aasta sügisel viidi eelvoor läbi Google Vormide abil ning millised olid selle eelised ja kitsaskohad. Eelvoorus osales 70 võistkonda ning kuna osalemine toimus vabalt (avaliku lingi kaudu), sooviti säilitada samasugune ligipääsetavus ka uues süsteemis – ilma autentimiseta. Eesmärk oli, et test oleks kättesaadav ilma sisselogimiseta, kuid vastajad peaksid sisestama meeskonna nime, liikmete nimed ja kontaktandmed vormi alguses.

Uue lahenduse puhul sooviti säilitada järgmised põhifunktsioonid:

Avalik ligipääs testile ilma sisselogimiseta
Võimalus muuta testi igal aastal (lisada uusi ülesandeid, muuta vanu)
Mitmekesised küsimuste vormid: valikvastused, järjestused, ühendused, pildi/video üleslaadimine, vabad vastused, interaktiivne pilt, valemite kasutamine
Video ja pildi üleslaadimine platvormi sees, mitte lingina
Võimalus testis kasutada valemite sümboleid ning vajadusel käsitsi valemite joonistamine
Ajapiirang testi lahendamiseks (1,5 tundi), mille järel test lukustub
Edenemisriba, mis näitab kui palju on tehtud/testimata
Funktsioon, mis takistab eelmistele küsimustele naasmist
Kaitsefunktsioonid, mis takistavad küsimuste kopeerimist, brauseri vahelehtede avamist jms
Lisaks sooviti disainielementide osas, et säiliks KRINGLI visuaalne identiteet – kasutusele tuleb võtta KRINGLI logo ja Tallinna Ülikooli veinipunased värvid. Tulevikus võiks süsteem olla universaalsem, et oleks võimalik muuta kujundust (nt nagu Google Vormides), luua erinevaid teste eri vanuserühmadele ja sündmustele ning kasutada platvormi muudelgi üritustel.

Andmete osas rõhutasid kliendid, et kõik vastused peavad salvestuma süsteemi andmebaasi ning tulemused peaksid olema eksporditavad, vajadusel ka käsitsi hinnatavate küsimuste korral. Tähtis oli, et üleslaetud videod oleksid kergesti alla laaditavad või vähemalt vaadatavad otse süsteemist. Käsitsi hinnatud küsimuste tulemusi peab olema võimalik hiljem süsteemi lisada, näiteks eraldi tabeli kujul.

Kliendid tõid esile ka mõned tulevikus selgitamist vajavad küsimused, näiteks: millises serveris süsteem hakkab asuma, kuidas ja kuhu andmeid salvestatakse, kui keerukaid matemaatilisi valemeid saab lisada ning kui suur andmemaht on vajalik videote ja piltide talletamiseks.

Kohtumise käigus jäi selgeks, et prioriteediks on praegu luua toimiv ja atraktiivne testikeskkond just KRINGLI eelvooru tarbeks. Platvorm peaks olema visuaalselt korras ja tehniliselt töökindel juba 2025. aasta sügiseks. Tulevikus võiks lahendust edasi arendada ning integreerida näiteks Moodle’i keskkonnaga, eeldusel, et seal tekib sisselogimiseta lahendamise võimalus.

Kohtumine andis meile meeskonnana väga selge suuna ning kinnituse, et senine töö – nii probleemi defineerimine, disainiidee kui ka konkurentsianalüüs – liikus õiges suunas. Edasiseks tööks planeerisime küsimuste sõnastamist järgmiseks kliendikohtumiseks, süsteemi kontekstiskeemi täiendamist ning jätkasime arendusega vastavalt tellija ootustele ja vajadustele. Meeskond tegutses ühtselt, jaotades ülesanded mõistlikult ning pidades kinni tähtaegadest, mis aitas kogu projektitööl efektiivselt edasi liikuda.

## Märts Age
Märtsi esimesel nädalal oli meil vaja ära esitada interaktsioonidisaini konkurentsianalüüs, mida tegime õige-aegselt ning saime maksimumpunktid. Meeskond panustas ülesandesse võrdselt. Samuti oli meil 3.03 interaktsioonidisaini praktikum, kus hakkasime koostama persoonasid ja stsenaariume. Meil tuli kaks peamist persoonat - gümnaasiumiõpilane ehk testide lahendaja ning õpetaja ehk testide koostaja. Lahendaja persoona koostas Age ning testide koostaja Triinu. Tehtud sai ka täiendav persoona, klient ning negatiivne persoona. Iga tiimiliige koostas ka enda persoona põhjal stsenaariumi. Hiljem on plaanis peamisi persoonasid sobilikele inimestele ette lugeda ning nendega intervjuu teha, et tagasisidet saada. Infosüsteemide kodutööna koostasime seisundidiagrammi, täiendasime tegevusdiagrammi ning kirjeldasime veel põhjalikumalt infosüsteemi eesmärke. 6.03 toimus Tarkvaraarenduse projekti seminar, Kus Tanel Toova tutvustas meile Giti ning praktiseerisime veidi selle kasutamist.

10.03-16.03 nädalal oli meil esmaspäeval peale interkatsioonidisaini väike koosolek meeskonnaga, kus arutasime oma persoonasid ja stsenaariume ning leppisime kokku intervjuu aja. 11.03 tegime ühe gümnaasiumiõpilasega ja õpetajaga intervjuu, kus nad tuvusid kahe peamise persoonaga ja nende stsenaariumitega. Tagasiside oli põhjalik ning tegime vastavad muudatused. Olulisemad neist näiteks, et testi lahendajale tuleks enne testi alustamist väike juhend, kuidas platvormi kasutada - sama ka testi koostajale. Automaatse hindamissüsteemi puhul peame silmas pidama, et punkt ja koma ning suur-ja väike algustäht oleksid samaväärsed - välja arvatud keemia ja füüsika testides, kus nende eristamine on oluline. Testi koostajale oli oluline ka spikerdamise ennetamine - ctrl + c, ctrl + v ja ctrl + f keelamine. Samuti oleks hea, kui koostajal oleks võimalik kõiki lahendajate vastuseid korraga näha ning test/vastused alla laadida, et soovi korral need välja printida. 13.03 oli veel üks GitHubi teemaline seminar, kus õppisime GitHubi ja Giti omavahel ühendama

17.03 hakkasime kõik koos interaktsioonidisainis koostama kasutajalugusid - iga rolli iga tegevuse kohta üks kasutajalugu. See võttis meil palju aega ning vaidlusi sõnastuse üle. Mitmeid kordi pidime asju ümber tegema, kuna iga kasutaja klikk oli vaja kirja panna. Saime ka tagasisidet õppejõult oma persoonade kohta ning tegime vajalikud muudatused/täiendused. Pärast praktikumi tegime ka väikse koosoleku, et ära jagada infosüseemide kodutöö osad. 19.03 esitlesime infosüsteemi praktikumis oma seni tehtud tööd ning saime tagasisidet, millele vastavalt tegime töös muudatusi ning lisasime puudu olevad peatükid. 

31.03 pärast interaktsioonidisaini LoFi prototüübi teemalist loengut oli meil ühine koosolek, kus vaatasime veelkord koos üle kasutajalood. Mõtlesime ka välja, millised lehed hakkavad meie veebiplatvormil olema , et Triinu ja Lisette saaksid koostadd informatsiooni arhitektuuri skeemi.Esines nii mõnigi vaidlus, kuna kõigil liikmetel olid omad arvamused. Siiski sai kõik lahendatud - kompromissid tehtud ja koosolek lõppes sõbralikult :). 

## Aprill Sophia
7. aprillil toimus interaktsioonidisaini praktikum, mille käigus keskendusime madaladetailsusega prototüübi arendamise algetappidele. Meeskond arutas, kuidas kujundada prototüübi struktuur selliselt, et see peegeldaks võimalikult täpselt nii kasutajalugudest kui ka kliendi ootustest tulenevat funktsionaalsust.
Samuti vaatasime üle õppejõult saadud tagasiside varasemale kasutajalugude ülesandele ja tegime vajalikud täiendused. Jaotasime ära, kes hakkavad tegelema prototüübi osaga ja kes alustavad andmebaasi mudeliga.

Kogu nädala vältel tegeles digimeedikute meeskonna pool (Merili, Sophia, Age) madala detailsusega prototüübi loomise ja kujundamisega Figmas. 
Protsessis esines mõningaid tehnilisi takistusi, sest varasem kogemus Figmas puudus kuid lõpuks saavutati hea koostöö ja visuaalselt arusaadav prototüübi esmane versioon. Selle loomise käigus pöörasime tähelepanu sellele, et kõik kliendi soovitud funktsionaalsused – nagu erinevat tüüpi küsimused, edenemisriba ja ajapiirang – saaksid sobivalt markeeritud või visuaalselt esindatud. Kõik vaated polnud veel interaktiivseks tehtud. 

Lisaks prototüübile töötati testülesannete loomise kallal, mis pidi valmima hiljemalt 13. aprilliks. Ülesannete koostamisel lähtusime nii KRINGLI testikeskkonna sisust kui ka varasemast analüüsist, et tagada ülesannete mitmekesisus ning kasutajamugavus. 
Meeskonna liikmetest 4 tegid ühe ülesande, mille hulgast leiab näiteks küsimuse lisamist, parooli vahetamise ja sisselogimise läbi katsetamist. 

Et valmistuda 15. aprillil toimuva esitluse jaoks, seadsime eesmärgiks kokku panna 5 slaidist koosnev esitlus, mille tähtaeg oli samuti 13. aprill. Esitluse eesmärk oli anda õppejõule ülevaade meie senisest tööst, sh: probleemidest ja küsimustest, tiimitööst, kliendiga suhtlusest ja näidata esimesi prototüübi vaateid. Iga üks vastutas ühe slaidi loomise ja esitamise eest. 

14.aprill - 20.aprill
14. aprillil toimus koosolek, kus vaatasime ühiselt üle valminud prototüübi versiooni, täiendasime testülesandeid ning tegime vajalikud viimase hetke parandused esitluse slaididesse. Otsustasime, et kahe meeskonna liikme peale jääb LoFi prototüübi testimine vastavalt testülesannetele, samuti testkasutajate leidmine  ja saadud andmete põhjal aruande kirjutamine. 18.aprill on IxD kodutöö tähtaeg, mistõttu peab LoFi (interaktiivne) prototüüp olema valmis hiljemalt 16.aprilliks, et ülejäänud meeskond saaks tegeleda prototüübi testimisega.
17.04 ja 18.04 tegime valmis Lofi prototüübi figmas ja viisime läbi testid testkasutajatega.
22. aprill toimus teine kohtumine kliendiga, kus tutvustasime oma esialgset LoFi prototüüpi, et saada tagasisidet. Olime juba kliendi soovitud värvid ja esialgse disaini paika pannud. 



